# Doğal Dil İşleme Teknolojileri ve Günlük Hayattaki Uygulamaları

## 1. Doğal Dil İşlemenin Temel Prensipleri

Doğal dil işleme, makinelere insan dillerinden okuma, anlama ve anlam çıkarma yeteneği kazandıran yapay zeka dalına odaklanan bir disiplindir. Dilbilim ve bilgisayar bilimini birleştirerek dil yapısını ve kurallarını çözümlemek ve makinelerin metin ve konuşmadan anlamlı bilgiler çıkarmasına olanak tanıyan modeller yapmak için kullanılır. Doğal Dil İşleme yapay zekanın en zorlu alanlarından biridir ve günümüzde üzerinde çok yoğun araştırmalar yürütülmektedir. İçerisinde insan beyninin işleyiş yapısını anlamak da dahil olan pek çok alt problem barındırdığından “yapay zeka” tam bir problem olarak gösterilir. 

Günümüzde doğal dil işleme problemlerinin çözümleri için derin öğrenme, makine öğrenmesi, istatiksel analiz ve kural tabanlı yaklaşımlar hibrit biçimde kullanılmaktadır. Üzerinde çalışılan problemler çok çeşitlilik gösterebilmektedir. Yazım yanlışlarının düzeltilmesinden, otomatik çeviri sistemlerine, dil öğrenimi uygulamalarından kişisel asistan uygulamalarına doğal dile değen her alanda doğal dil işleme devreye girmektedir. Temel kavramlar şunlardır:

- **Segmentation:** Bir metin parçasını daha küçük birimlere veya segmentlere bölme işlemini ifade eder. Bu segmentler, kelimeler, kelime öbekleri, cümleler veya hatta daha büyük parçalar olabilir.
- **Tokenization:** Metni kelimelere veya cümlelere ayırma işlemi.
- **Stop Words:** İfadeye fazla bir anlam katmayan, nispeten gereksiz kelimelerden kurtularak öğrenme sürecini hızlandırabiliriz. Türkçe'de "ve", "veya", İngilizce'de "are", "and", "the" gibi sözcüklere durak sözcüklere(stop words) denir.
- **Stemming:** Kelimelerin köklerini bulma.
- **Lemmatization:** Kelimelerin sözlük anlamlarını bulma.
- **Speech Tagging:** Bir cümlenin veya metnin içindeki kelimelerin dil bilgi açısından rollerini belirleme işlemidir.
- **Named Entity Tagging:** Metindeki belirli varlıkları tanıma işlemidir. Bu varlıklar genellikle isimler, yer adları, organizasyonlar, tarihler, sayısal ifadeler, para birimleri ve benzeri öğeler olabilir.


## 2. Günlük Hayattaki Uygulamalar

### Sosyal Medya Analizi ve Duygu Analizi

Doğal dil işleme, sosyal medya üzerinde kullanıcı duygularını analiz etmek için kullanılır. Bu, markaların müşteri memnuniyetini anlamak için önemlidir. Aşağıda, sosyal medya ve duygu analizi üzerindeki etkileri verilmiştir:

- **Trend Analizi:** Sosyal medya platformları üzerinden büyük veri kümelerini analiz ederek popüler konular ve trendler 
belirlenebilir. Bu, markaların ve işletmelerin müşteri taleplerini anlamalarına ve pazar stratejilerini belirlemelerine yardımcı olabilir.

- **Marka İmajı ve Algısı:** Sosyal medya üzerindeki metinleri analiz ederek, kullanıcıların bir marka veya ürün hakkındaki duyguları belirlenir. Bu, markaların kampanya stratejilerini ve itibar yönetimini geliştirmelerine yardımcı olabilir


### Sesli Asistanlar ve Konuşma Tanıma Teknolojisi

Sesli asistanlar ve konuşma tanıma teknolojileri, doğal dil işleme (NLP) ve konuşma teknolojilerinin birleşimiyle ortaya çıkan önemli günlük hayat uygulamalarıdır. Bu teknolojilerin bazı örnekleri:

- **Siri:** Apple'ın Siri, iOS ve macOS cihazlarında bulunan bir sesli asistan sistemidir. Kullanıcılara soruları yanıtlama, talimatları yerine getirme, hava durumu tahminleri gibi bilgileri sağlama ve daha birçok görevi gerçekleştirme konusunda yardımcı olur.

- **Google Assistant:** Google'ın sesli asistanı, Android cihazları ve Google Home gibi akıllı hoparlörlerle entegre olarak çalışır. Kullanıcılar, sesli komutlar vererek internet üzerinden bilgi alabilir, takvim etkinlikleri oluşturabilir, müzik çalabilir ve daha pek çok işlemi gerçekleştirebilir.

- **Amazon Alexa:** Amazon'un sesli asistanı Alexa, Echo serisi cihazlarında kullanılmaktadır. Alexa, ev otomasyonu kontrolü, müzik çalma, alışveriş yapma ve diğer birçok görevi yerine getirebilir.

- **Microsoft Cortana:** Microsoft'un sesli asistanı Cortana, Windows işletim sistemi ve diğer Microsoft ürünleriyle entegre olarak çalışır. Kullanıcılara takvim yönetimi, dosya arama, hava durumu tahmini ve diğer bilgileri sunma konusunda yardımcı olur.

- **Samsung Bixby:** Samsung'un sesli asistanı Bixby, Galaxy cihazlarında kullanılmaktadır. Kullanıcılara kamera üzerinden nesne tanıma, hatırlatmalar oluşturma, metin çevirisi yapma gibi özellikler sunar.

- **Dragon Naturally Speaking:** Konuşma tanıma teknolojileri alanında lider firmalardan biri olan Nuance'in Dragon NaturallySpeaking ürünü, kullanıcının konuşmasını metne dönüştürme konusunda kullanılır. Bu teknoloji, genellikle belge oluşturma, e-posta yazma gibi görevlerde kullanılır.


### Makine Çevirisi ve Çok Dilli İletişimdeki Rolü

**Makine Çevirisi:** Bir kaynak dildeki metni hedef bir dile otomatik olarak çeviren bir teknolojidir. Bu, insan dilini anlama ve çeviri yapma yeteneği üzerine odaklanır. Genellikle büyük veri setleri üzerinden eğitilen yapay zeka modelleri kullanır. Bu modeller, çeviri yaparken dilbilgisel örüntüleri ve kelime eşleşmelerini anlamak için tasarlanmıştır.

Sosyal medya ve e-ticaret platformları, dünya genelindeki kullanıcılarla etkileşimde bulunurken makine çevirisini kullanabilir. Kullanıcıların yorumları, incelemeleri ve içerikleri farklı dillere çevrilebilir, bu da küresel bir kitleye erişimi artırabilir. Bu da makine çevirisinin çok dilli iletişimdeki rolüne örnek olarak verilebilir.

### Otomatik Metin Özetleme ve Öne Çıkarılmış İçerik Oluşturma

Büyük metinlerden önemli bilgileri çıkarmak amacıyla kullanılır. Bu özellik, haber sitelerinde, araştırma makalelerinde veya uzun metinlerde önemli bilgileri vurgulamak için kullanılabilir. Bu, kullanıcıların içerikleri daha hızlı ve etkili bir şekilde taramalarına yardımcı olabilir.

## 3. Endüstri Uygulamaları

### Finans Sektöründe NLP Kullanımı

Finans sektörü, büyük miktarda metin tabanlı veri üreten bir alandır. Doğal dil işleme, finans kurumlarına metin madenciliği, duygu analizi ve otomatik özetleme gibi araçlar sağlayarak bu verilerden anlamlı bilgiler çıkarmalarına yardımcı olur. Örnek olarak da finansal haber analizi, müşteri şikayetleri ve sosyal medya üzerindeki finansal etkileşimleri değerlendirmek verilebilir.

**Hastalık Tanıma:** Hasta raporlarından semptom ve bulguları çıkartarak hastalıkları tanımlamak.

**Tedavi Planları:** Tıbbi literatürü analiz ederek, belirli hastalıklar için etkili tedavi planları önermek.

**Hasta İzleme:** Hasta kayıtlarını sürekli izleyerek, tedaviye yanıtı değerlendirmek ve önerilerde bulunmak.

### Sağlık Sektöründe Hastane Kayıtları ve Rapor Analizi

Sağlık sektörü, geniş ve karmaşık veri setleri ile doludur. Doğal dil işleme, hastane kayıtları, hasta raporları üzerinde analiz yaparak hastalıkların tanılanması, tedavi planlarının geliştirilmesi ve hastaların genel sağlık durumlarının izlenmesi gibi süreçlere katkıda bulunur.

### E-ticarette Müşteri Hizmetleri ve Öneri Sistemleri

 E-ticaret platformları, müşteri geri bildirimleri, ürün incelemeleri ve satış verilerini barındır. Doğal dil işleme, bu verileri analiz ederek müşteri hizmetleri süreçlerini geliştirmek ve müşteri memnuniyetini artırmak gibi işler için kullanır. Buna örnek olarak, otomatik olarak müşteri sorunlarını anlayan ve doğru yere yönlendirme yapmak veya temel düzeydeki sorunları çözmek verilebilir.

## 4.Gelişen Trendler ve Gelecekteki Potansiyel

### Doğal Dil İşleme Alanındaki Güncel Gelişmeler

 Doğal dil işleme, sürekli olarak gelişen bir alan olup yeni teknolojik gelişmelerle ön plana çıkmaktadır. Bu gelişmeler, daha etkili ve özelleştirilmiş doğal dil anlama ve üretme yetenekleri sunma amacını taşır. Özellikle, derin öğrenme, transfer öğrenme ve sıfırdan öğrenme gibi tekniklerdeki ilerlemeler, doğal dil işleme alanındaki güncel gelişmeleri etkilemektedir.

### GPT-3 ve Benzeri Büyük Dil Modellerinin Etkisi

 GPT-3 OpenAI tarafından geliştirilen bir doğal dil işleme modelidir. Çeşitli doğal dil işleme görevlerini yapabilir. Örnek olarak, kelime tahmini, dil modellemesi, metin sınıflandırması, çeviri vb. görevleri yapabilmektedir.

 GPT-3 bir API olarak sunulur. API, bir uygulama programlama arayüzüdür ve bir yazılımın başka bir yazılımda tanımlanmış işlevlerini kullanabilmesi için oluşturulmuştur. GPT-3, geliştiricilerin ve araştırmacıların uygulamayı geliştirmelerine yardımcı olur.

 GPT-3 gibi büyük dil modelleri, milyarlarca parametre içeren derin öğrenme modelleridir. Bu modeller, genel dil anlama ve üretme yeteneklerinde büyük bir gelişme sağlamıştır.

## 5. Zorluklar ve Etik Sorunlar

### NLP Uygulamalarının Karşılaştığı Teknik Zorluklar

 Dilin belirsiz doğası, soyut kullanımı, kullanılış şeklinin sürekli değişmesi doğal dil işleme çalışmalarını zorlaştırmaktadır. Bazı kelimeler birden fazla anlam barındırdığı için ya da cümlede kullanım durumuna göre anlamlandığından doğal dil işleme çalışmaları istenilen sonucu vermeyebilir. Ayrıca bilgi temsilinin ve uygun kelime dağarcığı oluşturmanın zor oluşu ve yapılandırılmamış veriler doğal dil işlemedeki en büyük zorluklardır.  

### Veri Gizliliği ve Etik Konuları

Doğal dil işleme modelleri genellikle büyük miktarda metin verisini işler. Ancak, bu veriler genellikle kişisel bilgiler içerir. Bu durum, kullanıcıların mahremiyeti ve kişisel bilgilerinin güvenliği açısından önemli bir etik konudur. Özellikle kişisel verilerin işlenmesi ve analizi ile ilgili olarak, doğal dil işlemenin kullanımıyla ilgili önemli gizlilik ve etik kaygılar da vardır. Bu endişeleri dikkatlice göz önünde bulundurarak bireylerin mahremiyetine ve özerkliğine saygı duyan doğal dil işleme sistemleri tasarlamak önemlidir.

# Kaynakça
https://acikerisim.sakarya.edu.tr/handle/20.500.12619/98832

https://www.karel.com.tr/blog/dogal-dil-isleme-nlp-natural-language-processing-nedir

https://bulutistan.com/blog/nlp-natural-language-processing/

https://cobac.work/cobac-journal/gpt-3-nedir-gpt-3-nasil-kullanilir

https://yapayzeka.itu.edu.tr/arastirma/dogal-dil-isleme

https://www.youtube.com/watch?v=CMrHM8a3hqw